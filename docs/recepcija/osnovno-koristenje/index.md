---
title: "OSNOVO KORIŠTENJE "
---
U ovom dijelu uputa ukratko ćemo objasniti pojmove, oznake, simbole i konvencije s kojima ćete se često susretati 
koristeći naš program i čitajući upute za rad.

### **Glavni prozor**

Glavni prozor se otvara svakim pozivanjem programa. To je prozor unutar kojega se otvaraju svi ostali prozori. 
Zatvaranjem glavnog prozora programa zatvaraju se i svi ostali prozori tj. prekida se rad programa.

![glavni_prozor](/assets/images/slika_glavniprozor.png)

To je tzv. MDI tip prozora gdje pojedini prozori koji se otvaraju ne mogu prijeći granice glavnog prozora. U slučaju kada imate otvorenih više programa preglednije je vidjeti koji prozori pripadaju kojem programu nego kad se prozori jednog programa nalaze svuda po desktopu, ili su minimizirani i sl. Minimiziranjem glavnog prozora minimiziraju se i svi njegovi prozori.

### Glavni izbornik (meni)

Svaka opcija na glavnom meniju predstavlja jedno područje rada, i svaka ta opcija ima svoj padajući meni.
Možemo razlikovati dvije vrste izbornika: glavni i padajući. Glavni izbornik se nalazi u vrhu prozora programa, a pritiskanjem strelice miša na njegovim opcijama otvaraju se padajući izbornici.
Kako ove upute ne bismo pretvorili u slikovnicu, aktiviranje određene opcije izbornika ćemo u tekstu uputa prikazivati na slijedeći način: [Osnovno-Sistem-Korisnici (novi, promjena...)](https://www.google.com/search?q=%23). Kada napišemo nešto ovakvo, to znači da najprije izaberete opciju *Osnovno* s glavnog izbornika, pa opciju *Sistem* s padajućeg izbornika i onda opciju *Korisnici (novi, promjena...)* ponovo s padajućeg podizbornika.

### Tipkovnica

Tipkovnica se sastoji od dva dijela: slovnog i numeričkog. Desni dio tipkovnice sadržava numeričke i navigacijske tipke i zato se zove numerička tipkovnica. Pazite da je tipka NumLock uvijek uključena (lampica NumLock na tipkovnici mora biti upaljena) da bi mogli upisivati brojeve (šifru kod prijave, cijene...).

### Aktivna komponenta

Kada ste imali neki stari DOS program onda bi po kursoru (hrvatski: pokazivač) koji titra unutar nekog kvadratića vidjeli koje je polje trenutno aktivno, tj. vidjeli ste mjesto gdje će se upisivati podatak ako pritisnete tipku na tipkovnici. U Windowsima kažemo da je to polje "u fokusu". U našem programu je aktivno dugme oko sebe dobije točkasti okvir i masna slova, polja za upis promijene boju, tabela promijeni boju itd. Sve to služi kako bismo istaknuli koja od komponenti je trenutno aktivna.

### Polje za upis datuma

Jedno od najfunkcionalnijih upisnih polja je polje za upis datuma. Kada je aktivno poplavi. Želite li prikazani datum povećati za jedan dan pritisnite tipku + (plus). Pritisnete li tipku – (minus) datum će se smanjiti za jedan dan. Pritisnete li slovo "D" (Danas), u polju će se prikazati današnji datum itd. Da stvar bude bolja, ne morate pisati one dosadne točke između dana, mjeseca i godine već samo upišete dan, mjesec i godinu. Program će tako upisan datum razdvojiti i pretvoriti u ispravan datum. Pri tome za godinu ne morate pisati npr. 2015 već je dovoljno napisati samo 15. A da stvar bude još bolja – ako je mjesec tekući dovoljno je upisati samo dan (npr. 03), ako je godina tekuća dovoljno je samo dan i mjesec (npr. 1203), a ostale podatke dodaje sâm program.

### Odjava korisnika

Kada se radnici mijenjaju (npr. smjena na polovici radnog dana) dovoljno je otići na opciju **Osnovno->Odjava korisnika**[](https://www.google.com/search?q=%23) i aktivni se korisnik odjavljuje iz programa. Isto je moguće napraviti pritisnete li Ctrl+O ili ako strelicom miša kliknete na ikonu s čovječuljkom na kojem piše Odjava i koja se nalazi na alatnoj traci ispod glavnog izbornika.
Novi korisnik se mora prijaviti za rad tako da izabere svoje ime i upiše šifru.
