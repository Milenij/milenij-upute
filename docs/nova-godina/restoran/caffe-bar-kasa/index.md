---
title: Kasa
tags:
  - nova-godina
keywords:
  - caffe-bar
  - kasa
---
# Otvaranje nove godine u programu Milenij Kasa

Ukoliko organizirate doček nove godine, čim kalendarski nastupi nova **2025. godina**, program Milenij kasa (Bar ili BarTouch) automatski će onemogućiti izdavanje novih računa dok se ne otvori nova poslovna godina.

Slijedite ove korake kako biste uspješno prešli u novu godinu.

## Priprema prije zatvaranja

Prije nego što se odjavite iz programa i prekinete s radom u staroj godini:

!!! warning "Obavezno provjerite"
    1.  **Ispišite promet blagajne.**
    2.  Provjerite jesu li **svi računi iz stare godine fiskalizirani**.
    3.  Ako postoje nefiskalizirani računi, fiskalizirajte ih prije nastavka.

---

## Postupak otvaranja (Korak po korak)

### 1. Zatvaranje programa
Kada ste završili s radom u staroj godini:
1.  Odjavite se iz programa.
2.  Pritisnite dugme **Kraj rada**.
3.  Na pitanje "Prekinem s radom kase?", odgovorite **DA**.


### 2. Ponovno pokretanje
Kada se program zatvori, pronađite ikonu **Milenij kasa** na radnoj površini (desktopu) i pokrenite ga ponovno.

### 3. Otvaranje nove godine
Odmah po pokretanju, na ekranu će se pojaviti poruka:

> *"Program je detektirao da je ovo prvi radni dan u novoj godini. Želite da se otvori nova poslovna godina (računi moraju krenuti od broja 1)?"*

Odaberite opciju: **Da, otvori novu godinu**.


### 4. Provjera prvog računa
Nakon otvaranja nove godine, svi računi moraju krenuti od broja 1.

!!! failure "Važna provjera"
    Pogledajte u **gornji lijevi kut** ekrana. Tamo mora pisati broj prvog računa (br. 1).
    
    **Ukoliko računi NE počinju s brojem 1, odmah nas kontaktirajte!**

---

## Česta pitanja i problemi

### Što s otvorenim stolovima?
**Važno:** Prilikom prelaska u novu godinu **nije potrebno zatvoriti otvorene stolove**.
Svi stolovi koji su bili otvoreni u staroj godini ostat će otvoreni i nakon otvaranja nove godine. Možete normalno nastaviti s naplatom tih stolova u novoj godini.

### Nestali su nazivi na gumbima (Touch-screen)
Vrlo rijetko se na touch-screen ekranima može dogoditi da program otvori novu godinu, ali da na gumbima (grupe artikala i artikli) nema teksta (prazni su).

**Rješenje:**
1.  Odjavite se iz programa.
2.  Zatvorite program (Kraj rada).
3.  Pokrenite ga ponovno.

Nakon ponovnog pokretanja, svi nazivi će biti vidljivi.
