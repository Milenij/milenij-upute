---
title: Backoffice
tags:
  - nova-godina
keywords:
  - caffe-bar
  - backoffice
---
# Otvaranje nove godine u Milenij programu (Ugostiteljstvo)

Otvaranje nove godine u Milenij programu može se napraviti čim kalendarski nastupi nova poslovna godina. Sam postupak je vrlo jednostavan i kratak.

### Što se događa otvaranjem?
Program će napraviti **novu, praznu bazu podataka** u koju će se spremati dokumenti (računi, primke, kalkulacije) iz nove godine.
* **Zadržavaju se:** Osnovni i prodajni artikli, grupe, porezi, podaci o konobarima, kupcima itd.
* **Ne prenose se:** Stari računi i dokumenti (oni ostaju u staroj godini).

---

## Priprema: Inventura (Obavezno)

Početno stanje u novoj godini prenosi se iz stare godine **tek nakon što se u staroj godini proknjiži inventura**.

!!! warning "Važno upozorenje za inventuru"
    1.  **Zabrana minusa:** Negativno stanje artikala ne smije se prenositi u novu godinu. Ako je neki artikl "u minusu", a nemate ga na stanju, inventurom ga morate svesti na nulu.
    2.  **Usklađenje:** Izradom inventure usklađujete knjigovodstveno stanje skladišta sa stvarnim stanjem.

Izrada inventure obavlja se na izborniku: **Ugostiteljstvo -> Inventura skladišta**.

---

## Postupak otvaranja nove godine

### 1. Pokretanje opcije
Otvaranje nove godine obavlja se na izborniku:
**Osnovno -> Sistem -> Otvaranje nove poslovne godine**.


### 2. Potvrda
Otvorit će se prozor koji nudi otvaranje nove godine.
* Provjerite piše li **Nova godina 2026**.
* Pritisnite dugme **Otvori**.
* Na pitanje "Jeste li sigurni?", odgovorite **Da**.


!!! info "Napomena"
    Otvaranje nove poslovne godine napravit će se za sve pravne subjekte odjednom, ali prijenos početnog stanja (skladišta) radite posebno za svaki subjekt.

### 3. Završetak
Nakon kraćeg vremena, program će javiti "Otvaranje nove poslovne godine uspješno okončano!".
Potvrdite na **U redu**.

Kada se ponovno prijavite u program, u gornjem lijevom kutu pored naziva firme mora pisati **(2026)**.


---

## Prijenos početnog stanja (Donos)

Nakon što ste otvorili novu godinu i **napravili inventuru u staroj godini**, možete prebaciti stanje zaliha.

1.  Izaberite izbornik: **Ugostiteljstvo -> Prijenos godine -> Donos iz prethodne godine**.
2.  Upišite godinu iz koje se donose podaci: **2025**.
3.  Označite kućicu **"pročitao sam upute za donos podataka"**.
4.  Pritisnite dugme **Donos**.


Program će prebaciti završna stanja svih skladišta iz stare godine i u novoj godini kreirati dokumente **"Početno stanje"**.

---

## Povratak u prethodnu godinu

Ako se želite vratiti u staru godinu (npr. da završite inventuru ili ispišete izvještaj), to možete učiniti bilo kada.

1.  Izaberite izbornik: **Osnovno -> Odabir poslovne godine**.
2.  Odaberite željenu godinu (npr. 2025).
3.  Pritisnite **Odabir**.


!!! tip "Kako znati da ste u staroj godini?"
    Kada radite u staroj godini, statusna traka programa na dnu ekrana bit će istaknuta **crvenom bojom** kao upozorenje da ne upisujete nove podatke u krivu godinu.
