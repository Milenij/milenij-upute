---
title: Datum računa
tags:
  - fiskalizacija 2.0
keywords:
  - datum-racuna
  - osnovno
---
# Datum računa

Prije nego što vam pokažemo kako ćete izrađivati račune od 1.1.2026. godine, želimo naglasiti jednu važnu promjenu:

!!! danger "Važna promjena: Datum računa"
    **Datum izrade računa za sve vrste plaćanja može biti samo tekući datum.**
    
    Srećom, to ne znači da čim izvršite uslugu ili izdate robu, odmah morate napraviti i račun.

Svaki račun sadržava dva bitna datuma: datum izrade računa i datum izvršenja usluge ili izdavanja robe.

* **Datum izrade računa**: Uvijek tekući datum.
* **Datum izvršenja usluge/isporuke robe**: Može biti manji ili jednak datumu izrade računa.

Uslugu ste mogli izvršiti ranije, kao i isporučiti robu, a račun radite onda kada stignete. Međutim, morate paziti na jednu stvar: datum izvršenja usluge ili isporuke robe je ujedno i datum nastanka porezne obveze, tj. datum s kojim se knjiži PDV.

!!! info "Datum nastanka porezne obveze"
    Datum nastanka porezne obveze može biti tekuće porezno razdoblje uključujući i prethodni mjesec, ali samo ako još nije prošao rok za predaju PDV-a.

??? question "Što to znači?"
    To znači da se F2 ponaša gotovo kao i F1. Npr. ne možete 10-og u mjesecu napraviti račun s ranijim datumom, npr. s datumom od 5-og ili ga napraviti unaprijed, s višim datumom. Ali, datum izvršenja usluge/izdavanja robe može biti manji.

    Ovakvim načinom rada automatski ćete zadovoljiti zakonsku odredbu poštivanja redoslijeda izdavanja brojeva računa. U F2, kao i u F1, datumi moraju pratiti brojčani niz računa. Npr. ne smijete napraviti račun br. 18 s datumom nižim od datuma koji ima račun broj 19.

!!! tip "Datum isporuke i PDV"
    Ako ne izdajete račun odmah po isporuci robe/izvršenju usluge, prema Zakonu o PDV-u račun bi trebali napraviti najkasnije do **15-og u mjesecu** za isporuku robe/izvršenje usluge iz prethodnog mjeseca. Vama, kao i kupcu, PDV se knjiži s datumom isporuke robe.
