---
title: Ugostiteljstvo
tags:
  - fiskalizacija 2.0
keywords:
  - ugostiteljstvo
---
### BarTouch / Bar / BarMobile

Izrada računa u ugostiteljskim objektima nema većih promjena (promjene su samo 'ispod haube'). Sve radite kao i do sada. **KPD šifre ovdje nisu potrebne**.

!!! danger "Važna promjena: Virmansko plaćanje"
    U ovim aplikacijama **više nećete moći napraviti račune za virmansko plaćanje firmama koje su obveznici eRačuna**.
    
    * Otpremnice za firme radite kao i do sada.
    * Fakture za te otpremnice ćete napraviti naknadno, kao i do sada.

### Fakture za otpremnice s kasa

Otpremnice na kasi radite kao i do sada. Kod izrade fakture za otpremnice došlo je do promjena:
* Novo polje za upis tipa poslovnog procesa.
* Vizualno usklađenje s ostalim fakturama ugostiteljstva (raspored polja).

**Automatski prikaz liste:**
Kada radite fakturu koju morate poslati kao eRačun, nakon knjiženja automatski će se otvoriti prozor s listom eRačuna tako da odmah možete provjeriti je li slanje eRačuna uspješno obavljeno.

!!! warning "KPD šifra za kasu"
    Kod izrade prve fakture u 2026.g., program će provjeriti jeste li upisali KPD šifru za tu vrstu fakture. Ako niste, o tome će vas obavijestiti.
    
    Za svaku kasu koju imate prijavljenu u matičnim podacima, na kartici **Financije**, potrebno je upisati KPD šifru. U ugostiteljstvu je to obično šifra **56.11.01** ili **56.30.00**.

### Fakture za usluge

Osim već spomenutih promjena u zaglavlju računa, ovdje je potrebno **za svaku uslugu (stavku računa) upisati KPD šifru**.

> Razlog je taj što u ugostiteljstvu ne postoji evidencija usluga uz koje biste mogli unaprijed upisati KPD šifre. Fakturiranje usluga u ugostiteljstvu napravljeno je jer neki korisnici s vremena na vrijeme fakturiraju usluge najma lokala, marketinške promocije dobavljačima i sl..

!!! tip "Savjet za KPD šifre"
    Kod odabira KPD šifre imate karticu već korištenih šifri tako da ćete uvijek lako moći odabrati ispravnu šifru.
    
    Ako ćete ovaj račun slati kao eRačun, obavezno odaberite **Tip knjiženja: veleprodaje cijene**.

### Fakture i otpremnice gotovih proizvoda

Za fakturiranje gotovih proizvoda važno je da ste upisali KPD šifre u evidenciji prodajnih artikala (**Prodajni artikli**).

* KPD šifru nećete vidjeti niti kod izrade fakture niti na ispisanoj fakturi (potrebna je samo Poreznoj upravi).
* Ako KPD šifru ne upišete, program će vas upozoriti koji artikl nema upisanu šifru i **neće vam dozvoliti zaključiti fakturu**.
* Ako ćete ovaj račun slati kao eRačun, obavezno odaberite **Tip knjiženja: veleprodaje cijene**.

### Fakture repromaterijala

Ovo je vrsta fakture koju koriste vrlo rijetki korisnici (prodaja osnovnih artikala-repromaterijala na temelju otpremnica).

* KPD šifre moraju se dodijeliti i **Osnovnim artiklima**.
* Šifre se ne vide kod upisa na otpremnicu niti kod ispisa fakture.
* Ako ćete ovaj račun slati kao eRačun, obavezno odaberite **Tip knjiženja: veleprodaje cijene**.
